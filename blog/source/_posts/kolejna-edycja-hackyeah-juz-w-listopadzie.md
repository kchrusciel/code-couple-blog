---
title: Kolejna edycja HackYeah już w listopadzie
tags: []
id: '4407'
categories:
  - - Konferencje
date: 2020-11-02 22:50:55
---

![](https://codecouple.pl/wp-content/uploads/2020/11/hackyeah.png)

[HackYeah](https://www.facebook.com/events/311623010038492/) 2020  to szósta edycja największego stacjonarnego hackathonu w Europie. Najbliższa edycja odbędzie się **w sieci**, w dniach **27-29 listopada 2020**. Bilety są darmowe, a pula nagród w tym momencie wynosi **355 000** **PLN**!
<!-- more -->
Hackathon zrzesza osoby wyspecjalizowane w przeróżnych językach programowania, a jego celem jest poszukiwanie rozwiązań oraz narzędzi, które usprawnią codzienność zwykłych ludzi. Podczas każdej edycji, event skupia wokół siebie kreatywne umysły - osoby biorące udział w HackYeah! noszą w sobie prawdziwą chęć działania i faktycznej zmiany. Dzięki nieocenionym umiejętnościom i błyskotliwym pomysłom uczestników, każda kolejna edycja HackYeah! owocuje nieszablonowymi i praktycznymi rozwiązaniami, które wykorzystują najnowsze technologie do osiągania zamierzonych rezultatów.

###  Jakie zadania staną przed uczestnikami?

 Podczas najbliższej edycji HackYeah! uczestnicy będą szukać rozwiązań w wielu kategoriach. Wśród nich pojawią się **kategorie otwarte**, w których można zgłaszać wszelkie pomysły związane z daną tematyką oraz **zadania partnerskie**, które będą dotyczyć konkretnych zagadnień, ustalonych przez Partnera danego zadania. Podczas HackYeah 2020 kategoriami otwartymi będą:

*   **Zero Waste** - kategoria wspierana merytorycznie przez **WWF Polska**, w której pula nagród wynosi 10 000 PLN
*   **Zdrowie** - kategoria wspierana merytorycznie przez **Fundację Rak'n'Roll Wygraj Życie!**, w której pula sięga 10 000 PLN

Wśród licznych zadań partnerskich pojawią się:

*   **BGK Application Information Center** - zadanie autorstwa **Głównego Partnera**, **Banku Gospodarstwa Krajowego**, w którym pula nagród wynosi **65 000 PLN**
*   **The platform for ESG applications -** zadanie autorstwa **Głównego Partnera**, **Banku Gospodarstwa Krajowego**, w którym pula nagród osiągnęła **35 000 PLN**
*   **Innovation@Amazon Competition Alexa Skills Kit Partners** - zadanie Partnera Technologicznego**, Amazon Development Center Poland,** gdzie pula nagród to **30 000 PLN**
*   **Map of reported wild boar sightings -** zadanie **Ministerstwa Rolnictwa i Rozwoju Wsi**, pula nagród wynosi **40 000 PLN**
*   “**Follow the river to reach the sea”: increased risk offers detector** - zadanie od **Ministerstwa Finansów,** pula nagród sięga **35 000 PLN**
*   **“Treasury of the Taxpayer”: app for taxpayers -** zadanie od **Ministerstwa Finansów,** pula nagród wynosi **35 000 PLN**
*   **“Digital Tax”: text to digital data converter** - zadanie od **Ministerstwa Finansów,** pula nagród to **35 000 PLN**

Partnerzy hackathonu wciąż pracują nad kolejnymi zadaniami, natomiast łączna pula nagród w tym momencie wynosi **355 000 PLN**. Wszelkie nowości dotyczące hackathonu są na bieżąco publikowane na stronie internetowej oraz w mediach społecznościowych:

**WWW**: [https://hackyeah.pl/](https://hackyeah.pl/)

**Facebook:** [https://www.facebook.com/HackYeahPL/](https://www.facebook.com/HackYeahPL/)

### HackYeah! - dla kogo?

Udział w wydarzeniu jest otwarty dla wszystkich chętnych: studentów, programistów, UXowców, project managerów, inżynierów, ekspertów baz danych, analityków czy gamerów. Uczestnicy w ciągu łącznie 40 godzin będą intensywnie pracować nad rozwiązaniami z zakresu szeroko pojętej **ekologii, zero waste, zdrowia, finansów** i innych. Niepodważalną zachętą dla uczestników jest szansa dalszego rozwoju swojego pomysłu i wdrożenia go w życie. Projekty biorące udział w konkursie mogą być zgłaszane indywidualnie lub w kilkuosobowych zespołach. Komunikacja pomiędzy uczestnikami, organizatorami, mentorami i jurorami odbywać się będzie na kanale **Discord**, do którego można dołączyć już dziś: [https://discord.com/invite/6fUb38V](https://discord.com/invite/6fUb38V). Każdy biorący udział w hackathonie może liczyć na wsparcie od wyspecjalizowanych mentorów - dotyczy ono zarówno kwestii technicznych, jak i sposobów wdrażania pomysłów na rozwiązania poszczególnych zadań.

> _Organizujemy HackYeah, ponieważ wierzymy, że to właśnie formuła hackathonu eksploruje w całości ogromny potencjał innowacyjnych pomysłów, który drzemie w społecznościach ze świata IT. Zachęcamy do udziału wszystkich tych, którzy mają pomysły oraz chęć i odwagę, by się nimi dzielić oraz wspólnie tworzyć wartościowe rozwiązania. Historia niejednokrotnie pokazała, że hackathon może zmieniać rzeczywistość na lepsze i to jest naszym celem._ **\- Jakub Kozioł, prezes PROIDEA Sp. z o.o.**
> 
> _Cieszę się, że sektor publiczny po raz kolejny zaprasza programistów do współpracy przy rozwiązywaniu wyzwań wagi państwowej. Każdy hackathon to czas, kiedy administracja i innowatorzy uczą się wiele od siebie nawzajem pracując nad pożytecznymi dla obywateli rozwiązaniami. HackYeah już wielokrotnie udowodniło, że podczas największego maratonu programowania w Europie ten efekt jest zwielokrotniony._ - **Justyna Orłowska - Pełnomocnik Prezesa Rady Ministrów ds. GovTech**

### Coś więcej niż hackathon

Organizatorzy przekonują, że HackYeah! to więcej niż hackathon - to także wielki festiwal IT.

Poza kodowaniem:

*   to również niepowtarzalna okazja do wzięcia udziału w licznych i różnorodnych pod względem tematyki **webinariach**, które będą streamowane na żywo na Facebookowym profilu [HackYeah!](https://www.facebook.com/HackYeahPL/) od 23 do 27 listopada;
*   pojawi się nowość: **HackYeahTV!** - internetowa transmisja, podczas której będą emitowane najświeższe wiadomości dotyczące hackathonu, wywiady z partnerami i uczestnikami poprzednich edycji, webinaria tematyczne i playlisty;
*   organizatorzy zadbają o utrzymanie festiwalowej atmosfery znanej z pięciu poprzednich edycji hackathonu, tym razem przeniesionego do świata wirtualnego. Możecie spodziewać się rozgrywek online, wielu różnorodnych aktywności i konkursów, dzięki którym miło spędzicie czas podczas tego produktywnego weekendu;
*   uczestnicy będą mogli wziąć udział w turnieju gamingowym;
*   spodziewajcie się niekończących dyskusji z setkami mentorów i uczestników. Można zawrzeć nowe przyjaźnie lub znaleźć partnerów biznesowych;
*   to idealne miejsce na znalezienie pracy. Wystarczy rozpocząć rozmowę z wybranym Partnerem na jego wirtualnym stoisku lub kanale Discord, by otrzymać komplet informacji odnośnie aktualnie prowadzonych rekrutacji w firmie.

### Kto stoi za kulisami?

Organizatorem wydarzenia jest **PROIDEA** - firma, która od lat organizuje wydarzenia skierowane do branży IT, pomysłodawca i producent HackYeah. Wydarzenie wspiera [**GovTech Polska**](https://www.facebook.com/GovTechPolska) - program funkcjonujący w Kancelarii Prezesa Rady Ministrów mający na celu angażowanie społeczności we wprowadzanie innowacji do sektora publicznego. Współpracuje z firmami technologicznymi, oraz obywatelami, aby wspólnie unowocześnić administrację publiczną oraz znaleźć sposoby na użycie technologii w realizacji zadań podejmowanych przez Państwo. **Głównym Partnerem** wydarzenia jest [**Bank Gospodarstwa Krajowego**](https://www.facebook.com/BankGospodarstwaKrajowego). Ta edycja HackYeah jest także główną częścią cyklu wydarzeń GovTech Festiwal.

Do inicjatywy dołączyło już wiele publicznych i prywatnych instytucji, zarówno polskich jak i międzynarodowych, które dostarczają wiedzę i mentorów do pomocy uczestnikom. Organizatorzy zapraszają do współpracy media, firmy i organizacje, które mają pomysły na to, jak technologia może usprawnić szeroko pojętą ekologię, zdrowie i finanse.