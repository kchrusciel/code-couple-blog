---
title: '#Book - NEGOCJUJ! Czyli jak zwyciężać w codziennych sytuacjach'
tags:
  - books
  - negocjacje
  - negocjowanie
  - negocjuj
  - wojtek wóżniczka
id: '2728'
categories:
  - - Books
date: 2018-02-23 12:01:46
---

![](http://codecouple.pl/wp-content/uploads/2018/02/negocjuc.png)Wiem, że nie jest to blog typowo "lajfstajlowy" tylko **techniczny**, jednakże często czytam książki niekoniecznie związane z **programowaniem** i światem **IT**. Tym razem zostałem przekonany bardzo dobrym wystąpieniem **Wojtka Wóźniczki** w podcaście "_Więcej niż oszczędzanie pięniedzy_" Michała Szafrańskiego i postanowiłem zakupić **książkę** dotyczącą **negocjacji**. **Negocjowanie** to umiejętność, która może znacząco (**pieniądze**) wpłynąć na nasze życie!
<!-- more -->
### Negocjuj cenę książki!

Jak wspomniałem we wstępie, postanowiłem zakupić **książkę** "_NEGOCJUJ! Czyli jak zwyciężać w codziennych sytuacjach_". Sam zakup tej pozycji może być ciekawym przeżyciem. Otóż podczas **zakupu możemy wynegocjować cenę książki**, co moim zdaniem jest bardzo fajną formą **promocji**. Jest to lektura, w której znajdziemy skondensowaną dawkę wiedzy na temat **negocjacji**. Nie jest to kolejna pozycja z teoretycznymi opisami, znajdziemy w niej tylko konkretne rozwiązania na konkretnych przykładach.

### Zakup mieszkania i negocjowanie podwyżki

Zawarte są w niej opisy negocjacji cen **mieszkań** czy **samochodu,** ale co moim zdaniem najważniejsze**, niegocjowanie podwyżki**. Autor mocno podkreśla, iż samo myślenie o tym, że "należy" nam się więcej pieniędzy jest błędne (co zgadza się z moim podejściem). Zdobycie **podwyżki** jest długotrwałym procesem, w którym dostarczamy ponadprzeciętną **wartość** dla firmy, a w zamian za to, otrzymujemy większe **wynagrodzenie**.

### BATNA oraz WATNA

Bardzo często w książce pojawiają się akronimy **BATNA** oraz **WATNA**, które powinny towarzyszyć dobremu przygotowaniu do negocjacji. Alternatywą pozytywną, czyli **BATNA** (ang. _Best alternative to a negotiated agreement_) w sytuacji, w której nie dostajemy oczekiwanej podwyżki może być przykładowo propozycja pracy w innej firmie za wyższe wynagrodzenie. **WATNA** (ang. _Worst alternative to a negotiated agreement_) natomiast jest przeciwieństwem. Jest najgorszą alternatywą jeśli transakcja nie dojedzie do skutku. W naszym przypadku BATNA dla szefa, jest sytuacją, w której straci pracownika, a to oznacza więcej obowiązków na "jego głowie".

### Win-Win

Bardzo podoba mi się podejście autora do samych negocjacji, które jego zdaniem powinny kończyć się na sytuacji **win-win**. Powinniśmy dążyć do tego, aby obie strony procesu negocjacji były zadowolone z przeprowadzonej transakcji.

### Szybki protip na zachętę?

Nigdy nie proponujmy "_krakowskiego targu_". Wyobraźmy sobie sytuację, w której negocjujemy zakup jakiegoś przedmiotu, którego wartość **wynosi 10 tysięcy**. Sprzedający  wystawia ogłoszenie o **wartości 12 tysięcy**, natomiast nasza propozycja to **8 tysięcy**. Wtedy sprzedający mówi, iż jest to za mała oferta i prosi o kolejną ofertę z naszej strony. Wtedy nie powinna paść z naszej strony propozycja "_no to spotkajmy się w połowie_". Ponieważ, automatycznie zamykamy sobie **przedział naszych negocjacji o połowę**, jeśli sprzedający nie zgodzi się na naszą propozycję, musimy dać kwotę wyższą niż 10 tysięcy, a przypominam, że za taką kwotę pierwotnie chciał sprzedać ten przedmiot właściciel. Dlatego należy zapamiętać, aby ta propozycja nigdy nie padała z naszej strony, jeśli padnie z drugiej strony to plus dla nas!

### Podcast

Jeśli nadal nie przekonałem was do przeczytania **książki** polecam dwa odcinki **podcastu** "_Więcej niż oszczędzanie pięniedzy_", w których możecie za darmo posłuchać porad na temat **negocjowania**:

*   [http://jakoszczedzacpieniadze.pl/jak-negocjowac-podwyzke-pensji-rozmowa-z-szefem](http://jakoszczedzacpieniadze.pl/jak-negocjowac-podwyzke-pensji-rozmowa-z-szefem)
*   [http://jakoszczedzacpieniadze.pl/negocjacje-techniki-negocjacji-kupno-mieszkania](http://jakoszczedzacpieniadze.pl/negocjacje-techniki-negocjacji-kupno-mieszkania)