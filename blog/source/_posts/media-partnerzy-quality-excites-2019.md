---
title: Media Partnerzy Quality Excites 2019!
tags:
  - konferencja
  - quality excites
id: '3706'
categories:
  - - Konferencje
date: 2019-02-22 12:01:06
---

![](https://codecouple.pl/wp-content/uploads/2019/02/QE_logo_bk.png)

Mamy dla Was kolejną dobrą wiadomość. Zostaliśmy partnerem medialnym **Quality Excites 2019**. Ten rok będzie wyjątkowy, ponieważ organizatorzy oferują nam całkiem nową formułę konferencji. Zapraszamy do wpisu po więcej szczegółów!
<!-- more -->
### Quality Excites 2019

28 i 29 czerwca w Gliwicach odbędzie się ósma edycja **Quality Excites** \- ogólnopolskiej konferencji o jakości oprogramowania organizowanej przez firmę **Future Processing**. W tym roku organizatorzy oprócz zagadnień testerskich postawili również na tematy developerskie. Każdy znajdzie coś dla siebie.

**Quality Excites** zawsze gościło developerów, testerów, menadżerów projektów oraz team liderów, jednak konferencja zawsze kojarzona była z tematami **QA.** W tym roku znajdzie się też sporo tematów **programistycznych**. Dzięki rozszerzeniu tematyki konferencji jej organizatorzy pragną podkreślić fakt, że zadowolenie klienta jest nadrzędnym celem zespołów w IT, a jednym z elementów, które ma bezpośrednie przełożenie na to zadowolenie, jest właśnie **jakość**. Odpowiedzialność za jej zapewnienie to jednak nie tylko zadanie inżynierów jakości, a całego zespołu. Następstwem wprowadzenia tejże zmiany jest nadanie tegorocznemu wydarzeniu motywu przewodniego: _„Ścieżki do jakości”_.

### Call For Proposals

Do 17 marca możecie zgłaszać swoje propozycje na [**Call For Proposals**](https://www.qualityexcites.pl/en/). Zgłaszać można zarówno propozycje wykładów, warsztatów, jak i paneli dyskusyjnych.

![](https://codecouple.pl/wp-content/uploads/2019/02/1200_1200_zostan-prelegentem-1024x1024.jpg)

### Zapraszamy

Serdecznie zapraszamy do udziału w konferencji oraz składania propozycji swoich prezentacji!!! Śledźcie nas, w następnych artykułach więcej informacji dotyczących konferencji:)