---
title: Relacja - SpreadIT 2016
tags:
  - konferencja
  - spreadit
  - spreaditpl
id: '1030'
categories:
  - - Konferencje
date: 2016-11-26 07:56:38
author: 'Krzysztof Chruściel'
---

* * *

Tygodnie lecą a my w weekendy biegamy po konferencjach zamiast zająć się naszym projektem ;) W ostatnią sobotę tj. 19 listopada 2016 byliśmy na konferencji **SpreadIT** w Gliwicach. Zapraszam do krótkiej relacji! [![spreadit2016](http://codecouple.pl/wp-content/uploads/2016/11/spreadIT2016-1024x423.png)](http://codecouple.pl/wp-content/uploads/2016/11/spreadIT2016.png)
<!-- more -->
Pomimo deszczowej pogody udało nam się dojechać do Gliwic na godzinę 9. Od godziny 8.30 trwała rejestracja, która przebiegła bardzo sprawnie. Otrzymaliśmy pakiet startowy, w którym były ulotki oraz gadżety od sponsorów, kupon na kawałek pizzy oraz identyfikatory, które sprawiły, że ludzie byli bardziej rozpoznawalni. Z racji deszczu nasze kurtki trochę zmokły i niestety nie było możliwości oddania ich do szatni, ponieważ była ona nieczynna (do poprawienia w przyszłym roku). Punktualnie o 9.30 rozpoczęło się wprowadzenie, gdzie zostały przekazane informacje na temat pakietu oraz samej konferencji, a także co na konferencji robią dwie **mikrofalówki**. Po wprowadzeniu była chwila na kawę. O 10.10 rozpoczęliśmy pierwszy wykład prowadzony przez **Sebastiana Malace**. Znamy Sebastiana z innych konferencji także wiedzieliśmy, że będzie to dobry wykład. I tak też było, przy pełnej sali zaprezentował porządną dawkę wiedzy na temat **test doubles**, temat "**Are you familiar with Test Doubles Patterns?**". Dalej zostajemy w audytorium A, następny wykład to zbitka skrótów **P&A + DDD + CQRS = OO**. **Łukasz Szydło** w bardzo ciekawy sposób przybliżył nam tematykę modelowania i projektowania systemów informatycznych. Jak na pracownika **Bottegi** nie byliśmy zaskoczeni bardzo dobrym poziomem prezentacji. Pora na pizzę, długa kolejka ale poruszała się bardzo sprawnie i po kilku minutach już mieliśmy swoje kawałki. Kolejna prezentacja to "**Rozproszona i asynchroniczna architektura - case study**" bardzo fajnie przedstawiony przykład jak wymagania klienta utrudniają pracę programiście. Przedostatnia prezentacja to "**Jak uniknąć buzz word driven development i jak rozpoznać koncepcje, które pozostaną z nami na lata?**". Niestety, tak jak ktoś napisał na **twitterze** prezentacja raczej powinna nazywać się "**why functional programming**". Prelegent tylko przez chwilę opowiadał o trendach po czym całość prezentacji oparł na przykładach **programowania funkcyjnego**. Niestety pomimo ogromnej wiedzy, prezentacja nie przypadła nam do gustu. O ostatecznym odbiorze prezentacji zadecydowało to, iż prezentacja była zbyt krótka, przez co trwała niezręczna cisza. Ostatnią prelekcją była prezentacja **Jarka Pałki** na temat grafów. Widzieliśmy tą prezentację na [YT](https://www.youtube.com/watch?v=msgyvNjD9Ds), jednakże chcieliśmy ją usłyszeć na żywo i przy okazji spotkać się z Jarkiem. Na koniec krótkie zakończenie wraz z zaproszeniem na przyszłoroczną piątą edycję. Konferencja była bardzo dobrze zorganizowana pod względem merytorycznym jak i logistycznym. Widzimy się w przyszłym roku!