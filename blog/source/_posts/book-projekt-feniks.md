---
title: '#Book – Projekt Feniks'
tags:
  - books
  - the fenix project
id: '3222'
categories:
  - - Books
date: 2018-10-05 12:01:33
author: 'Krzysztof Chruściel'
---

![](http://codecouple.pl/wp-content/uploads/2018/10/projektFeniks.png)Kolejna IT **powieść** na moim koncie. Gdy po przeczytaniu [Trzy kluczowe cechy idealnego członka zespołu](http://codecouple.pl/2018/09/28/book-trzy-kluczowe-cechy-idealnego-czlonka-zespolu/) zastanawiałem się jaką następną lekturę wybrać natrafiłem na "_Projekt Feniks_". Ponieważ format opowiada bardzo mi się spodobał wybór ten stał się dla mnie oczywisty. Książka "_Projekt Feniks_" autorstwa **Gene Kim**, **Kevin'a Behr** oraz **George Spafford'a** jest opisem "pożarów" i sposobów ich gaszenia w firmie **Parts Unlimited**.
<!-- more -->
### Projekt Feniks

Jest to książka w formie powieści, w której głównym bohaterem jest **Bill Palmer**. Został on mianowany wiceprezesem _ds. eksploatacji systemów informatycznych_. Przed awansem jego dział był jednym z nielicznych działów, w których nie było "**pożarów**". Było to bardzo istotny argument decydujący o jego awansie. Na samym początku swojej ścieżki **Bill** zostaje rzucony na głęboką wodę. W firmie tematem numer jeden jest **Projekt Feniks**, którego zadaniem jest wyciągniecie działalności z kłopotów finansowych i usprawnienie jej pracy. Niestety ogromny dług techniczny, brak komunikacji oraz brak organizacji prowadzi do jeszcze większego chaosu. **Bill** podczas swoich tygodni na nowym stanowisku stara się usprawnić wszystkie procesy procesu produkcji. Jest on nakierowywany przez ekscentrycznego **Erika**, który jest kandydatem na członka rady nadzorczej. **Erik** staje się **mentorem Bill'a** i stara się dawać mu rady jak w poprawny sposób usprawnić procesy. Czy im się to udało dowiecie się z książki (uwaga, wciąga!).

### Czy warto?

Na końcu brakowało mi "technicznego" podsumowania powieści. Oczywiście cała opisana tam historia pożarów i ich rozwiązań ma za zadanie skłonić nas do refleksji i wyciągnięcia wniosków. Jako książkę nietechniczną bardzo mocno ją polecam, ale musimy pamiętać, iż nie znajdziemy tam gotowych przepisów na sukces. Lektura została wydana w roku **2013**, w którym ruch **DevOps** dopiero raczkował. Dziś ruch ten jest powszechnie stosowany dlatego też uważam, iż z biegiem czasu książka ta będzie stawała się coraz mniej aktualna. **Czy warto? Na aktualny czas tak. Czy za 5 lat? Raczej nie**.